Bynogame üzerinden cs skinlerini okuyor ve istenen özelliklere sahip yeni satışa çıkarılan ürünleri bildirim olarak kullanıcıya gönderiyor. Detaylı filtre sayesinde istediğiniz fiyat/indirim/float değerlerine sahip ürünleri rahatlıkla bulabiliyorsunuz. Ayrıca yeni sürüm ile birlikte skinlerin üzerinde istenen değerde sticker var ise bunları da listeleyerek kullanıcıya gönderiyor. Bu sayede 10x fiyatlı sticker yapıştırılmış 3x fiyatlı silahı 2x fiyatına bulabiliyor ve herkesten önce haberdar olup hızlıca satın alabiliyorsunuz. Kodun çeşitli amaçlar ile kullanımında lütfen credit verin.
-Pusat

CS SKINLERI ALIP SATARKEN:
1-) Gösterilen fiyat gerçekten indirimli mi?
Bazen çeşitli sebeplerden veya veri eksikliğinden referans fiyatlar internette doğru görüntülenemiyor veya ani yükseliş, düşüş, manipülasyonlar bu fiyatı saptırabiliyor. Bu sebeple ilk olarak indirim oranının gerçeği yansıtıp yansıtmadığına bakıyorum ama bunu her skine yapmak çok zaman kaybı olur. Bir yerden sonra bu bahsettiğim eksiğin hangi tür skinlerde olabileceğini öğreniyorsun mesajın devamında bahsedeceğim.

2-) Talep / Arz
Belli silah türlerinin ve belli skin gruplarının talebi bellidir. Düzgün bir fiyata koyduğunda her zaman en kısa zamanda satılır. Manipüle edilmesi çok zordur çünkü piyasası da aktiftir. Çok yüksek ihtimalle referans verilerinde de bir problem yoktur çünkü referans alınabilecek kadar fazla satışı olduğundan sevilen beğenilen skinlerin güzel görünen skinlerinde bu problem yaşanmaz. Yani canlılık önemlidir.

3-) Float
Bazen her şey indirim değildir. Normal bir ürünü düşük fiyata almaktansa eşsiz ürünleri normal fiyatlara almak daha büyük bir başarıdır. Örneğin 0.000 gibi bir float değeriyle başlayan ama referans fiyatından 1 kuruş ucuza satılmayan bir ürün bulursan onu saniyesinde almalısın. Aldığının 3 katına bile hiç zorlanmadan alıcı bulabiliyorsun. Aynı zamanda bu kadar eşsiz olmak zorunda değil çünkü bu düşük floatlar da skinden skine değişiyor. SSG Acid Fade örneğin neredeyse her gün botun aramalarına 0.00'lı şeyler düşüyor ama referans fiyatta bile olsa ilgilenmiyorum. Çünkü o skinde düşük float mümkün. Ama güzel görünüşlü pahalı bir skinde bu mevzu olursa durum bambaşka olur. Kaliteli bir AK veya AWP'yi aldığın fiyatın kat kat üstüne satman çok olası.

4-) Stickerlar
Bazı stickerlar vardır ki silahta olduğunda silahı gerçekten silah yapar. Değerli ve güzel stickerlar herkese göre değişir ama ben 15 doların üzerindeki tüm stickerleri değerli olarak görüyorum. Bunlara ek para ödemek yer yer mantıklı olsa da genelde referans fiyata yakınsa veya daha ucuzsa alınabilir olarak değerlendiriyorum. Tabi bazen işler değişir. Bir silahın üstünde Titan veya Katowice 2014 stickerları varsa bu duruma göre 3-3000 dolar bi fiyat katkısında bulunabilir bu sebeple şöyle diyelim, sticker fiyatı 100 doların üzerindeyse %1 kadar bir overpay ödemek bize ucuza geldiği anlamına gelebilir. 100 doların altındaki stickerlarda ise %1den biraz daha fazla bir oranda overpay gerekebilir ama asıl değerli olan overpay vermeden yakalamaktır. Silaha çok değer katabilir.
